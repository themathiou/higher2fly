---
title: 'Μην αγαπάς μισούς εραστές'
description: 'Χαλίλ Γκιμπράν (1883 -1931)'
pubDate: 'Jul 17 2024'
categories: ['poems', 'greek']
---

Μην αγαπάς μισούς εραστές

Μη διασκεδάζεις με μισούς φίλους

Μην ικανοποιείσαι με έργα μισοταλαντούχων καλλιτεχνών

Μη ζήσεις μισή ζωή

και μην πεθάνεις μισό θάνατο

Αν επιλέξεις τη σιωπή, τότε μείνε σιωπηλός

Όμως όταν μιλάς, να ολοκληρώνεις

Μη σιωπάς για να πεις κάτι

Και τα λόγια σου μην είναι σιωπή

Αν συμφωνείς, να το εκφράζεις σαφώς

Μην το κρύβεις

Αν αρνείσαι επίσης να είσαι σαφής

καθώς μια αμφίβολη άρνηση δεν είναι παρά μια αδύναμη αποδοχή

Μη δέχεσαι μία μισή λύση

Μην πιστεύεις μισές αλήθειες

Μην ονειρεύεσαι ένα μισό όνειρο

Μη στηρίζεσαι σε μισές ελπίδες

Μισό ποτό δεν θα σε ξεδιψάσει

Μισό φαγητό δεν θα σε χορτάσει

Στα μισά του δρόμου θα βρίσκεσαι στο πουθενά

Μισή ιδέα δεν θα σε μετακινήσει

Το άλλο σου μισό δεν είναι εκείνος που αγαπάς

Είσαι εσύ σε άλλον χρόνο αλλά στο ίδιο σημείο

Εισαι εσύ όταν δεν υπάρχεις

Μισή ζωή είναι μία ζωή που δεν την έζησες,

Μία λέξη που δεν την είπες

Ένα χαμόγελο που ανέβαλες

Μία αγάπη που δεν την απόλαυσες

Μια φιλία που δεν την γνώρισες

Το να πλησιάζεις αλλά να μην φτάνεις

Να κοπιάζεις αλλά να μην αποδίδεις

Να εμφανίζεσαι μόνο για να απουσιάζεις

Είναι αυτό που σε κάνει έναν ξένο σε εκείνους που είναι πολύ κοντά σου,

και αυτούς ξένους σε σένα

Το μισό δεν είναι τίποτα άλλο παρά στιγμές ανημπόριας

Αλλά εσύ μπορείς, επειδή δεν είσαι μισό πλάσμα

Είσαι ένα όλον που υπάρχει για να ζήσει μία ολόκληρη ζωή,

Όχι μία μισή ζωή

Khalil Gibran
